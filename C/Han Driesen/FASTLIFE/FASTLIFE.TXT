FASTLIFE is een supersnelle simulatie van het "game of life" van
CONWAY. Met ‚‚n "glidergun" kunnen de volgende snelheden worden bereikt:

        150 generaties/seconde op een veld van 40x25,
        140 generaties/seconde op een veld van 80x50,
        110 generaties/seconde op een veld van 160x100.

Met eenvoudige figuren zijn nog veel hogere snelheden mogelijk. De
snelheid is nagenoeg alleen afhankelijk van het aantal veranderende
cellen. De grootte van het veld doet er op zichzelf niet toe. Aangezien
de monitor "slechts" 71 beelden per seconde kan weergeven, zullen vaak
stroboscopische effecten optreden. Hierdoor het lijkt het soms alsof het
aantal generaties per seconde veel lager ligt.

De snelheid kan worden afgeremd door het aanslaan van een van de
cijfertoetsen:
        0 = volle snelheid
        1 = max 71 generaties per seconde
        2 = max 35 generaties per seconde
        3 = max 17 generaties per seconde
        4 = max 8 generaties per seconde
        5 = max 4 generaties per seconde
        6 = max 2 generaties per seconde
        7 = max 1 generatie per seconde
        8 = max 1 generatie per 2 seconden
        9 = max 1 generatie per 4 seconden

Elke andere toets breekt de simulatie af!!!

Na de keuze van de celgrootte kunnen figuren worden gevormd met behulp
van de linker muisknop. Het aanslaan van de letter G plaatst een
zogeheten "glidergun" op het scherm. Met de rechter muisknop wordt de
simulatie gestart.

Het programma is geschreven in Turbo C. De "source" staat op deze
diskette (FASTLIFE.C). De gegenereerde machinecode kon op enkele
plaatsen nog worden geoptimaliseerd (met behulp van ST-Digger). Hiermee
werd een snelheidswinst van enkele procenten bereikt.

Ongeveer hetzelfde programma is ook in GfA-Basic 3 beschikbaar. De
snelheid hiervan is echter meer dan een factor vier lager (gecompileerd).
Dit is toch nog beter dan veel andere LIFE-simulaties.


                        Han Driesen, Stichting ST.

P.S. Dit programma is door mij in het Public Domain geplaatst.
