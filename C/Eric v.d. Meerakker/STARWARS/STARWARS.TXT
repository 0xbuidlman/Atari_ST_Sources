                                                 Eindhoven, 27 augustus 1988


            Een kleine toelichting op STARWARS.ACC en STARWARS.C


   Een paar dagen geleden las ik op het ATARINET BBS een bericht van iemand 
   die al die 'starwars' (of 'Zap en Zoink') effecten maar lastig en 
   tijdrovend vond om aan te moeten zien.  Dat bericht schudde een vage 
   herinnering wakker aan oude Digital Research documenten over GEM VDI en 
   GEM AES, en wel speciaal dat die effecten van groeiende en krimpende 
   rechthoeken - hierna FX genoemd - aparte functieaanroepen vereisten.  
   Dat blijkt ook zo te zijn op de Atari ST (die docs gingen over PC GEM 
   versie 1.1 met alleen een minimale toelichting op de VDI aanroepprocedure 
   onder CP/M 68k).  Het accessoire dat bij deze tekst hoort, geeft U de 
   mogelijkheid om de FX uit te zetten of (weer) toe te staan.

   Als het accessoire geladen en gestart wordt in het geheugen van de ST, 
   wordt er eerst nog niets veranderd. Dit omdat het vaak WEL zo gemakkelijk 
   is om die FX te zien, zeker als u nog niet zo goed bekend bent met een 
   programma (zie bijvoorbeeld 1st Word).  Pas als U expliciet aangeeft dat 
   de FX uitgeschakeld dienen te worden, zal het accessoire ingrijpen en de 
   normale GEM aanroepen van een programma gaan controleren.  Als de FX dus 
   niet uitgeschakeld zijn, zou er dus geen enkel probleem moeten zijn met 
   eventuele 'botsingen' tussen STARWARS.ACC en Uw andere programma's of 
   accessoires. Helaas kan ik niets doen aan de FX die de desktop vertoont, 
   het desktop programma in de ST roms gebruikt niet de fatsoenlijke 
   GEM aanroep om zijn wensen aan GEM bekend te maken, maar doet het geheel 
   op zijn eigen manier. Helaas...

   Ik heb de volledige programmatekst toegevoegd om iedereen de mogelijkheid 
   te geven het programma naar eigen behoefte aan te passen, zonder opnieuw 
   het wiel te moeten uitvinden.  (Ik denk hierbij aan bijvoorbeeld een 
   'terminate and stay resident' programma of een accessoire dat WEL eerst 
   de FX uitschakelt.)  De gebruikte C-compiler is Megamax C V1.1. Verder
   commentaar op het programma vindt U ook in de programmatekst.

   Uiteraard geef ik geen garantie dat dit programma foutloos is, en evenmin 
   is enige schade die voorvloeit uit het gebruik ervan mijn persoonlijke 
   verantwoordelijkheid.  De voorgaande zin dient uitsluitend als 
   bescherming van mijzelf en mijn financi‰le situatie, die trouwens een 
   claim voor schadevergoeding toch nooit zou kunnen verdragen...

      Reacties graag aan onderstaand adres:


         Eric v.d. Meerakker ,
         Ganzebloemstraat 35 ,
         5643 JN  Eindhoven  ,


      of laat een bericht achter op het Atarinet BBS (daar log ik tenminste 
      met enige regelmaat in).

      PS Inmiddels heb ik gemerkt dat CPANEL.ACC ook de FX uitschakelt (en 
         nog veel meer doet).  Maar aangezien de source code daarvan niet in 
         het PD lijkt te zijn, leek het me toch nuttig dit accessoire te 
         verspreiden.
          
