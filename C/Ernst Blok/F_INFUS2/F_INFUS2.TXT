Beschrijving bij FNT_INFO.PRG & FNT_USE.PRG.

Met mij zullen velen problemen hebben met het gebruik van fonts 
met GemDOS bij programma's, zoals Degas Elite, GEMDRAW, e.d..

Belangrijk bij het inladen van de fonts zijn de ID nummers. Deze 
moeten van de verschillende karaktersets uniek zijn. Zo niet, dan 
kan je nog zoveel FNT's in de ASSYGN.SYS opgeven, ze worden niet 
herkend.
Dit nummer is bij het Font Convert programma (Degas) in te 
vullen. Met het PD programma GEMFED.PRG is het ID nummer te zien 
en te veranderen.

Omdat ik dit ID nummer en de bijbehorende fontnaam graag even 
snel wilde controleren en eventueel veranderen, heb ik 
FNT_INFO.PRG geschreven. (Zo'n dingetje, dat je 'even' wilt 
maken, maar waar je uren mee bezig bent.)

Voor zover ik 't begrepen heb, is het de bedoeling dat elk 
lettertype een eigen uniek nummer heeft, maar dat de 
verschillende fontformaten hetzelfde ID nummer hebben.

FNT_INFO.PRG vraagt of er een lijst gemaakt moet worden van de 
FNT files. Daarvoor moet hij weten op welke schijf en in welke 
folder ze staan (path). Uitvoer kan naar scherm of printer.
Het veranderen van ID en naam spreekt voor zich.

In versie 1.2 kan een gesorteerde lijst van de namen van de font 
files weggeschreven worden om later toe te voegen bij het 
aanmaken van een ASSIGN*.SYS file (FN_NAMES.ASC).

Om te kijken hoe de verschillende fonts eruitzien in 
verschillende formaten heb ik het FNT_USE.PRG gemaakt.

************************ LET OP!! *******************************
FNT_USE.PRG werkt alleen als GDOS.PRG met booten is meegeladen en 
er in de file ASSYGN.SYS fonts opgegeven zijn.
*****************************************************************
>>> In versie 1.2 controleert het prg zelf of GDOS aanwezig is.
(Dank zij GEMPATCH.H van Markus The)
Succes.

Ernst Blok
Schoolstraat 40
3241CT middelharnis

Voor op- en/of aan-merkingen; stuur mij een bericht via STer BBS.
tel.:01880-40035
